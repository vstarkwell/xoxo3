---
layout: post
title: Τσάμικα
description: Τα τσάμικα είναι τα πιο δύσκολα ελληνικά τραγούδια γιατί απαιτούν από τον τραγουδιστή εξαιρετική τεχνική και μεγάλο εύρος φωνής. Άμα θέλεις να διαπιστώσεις αν ένας τραγουδιστής είναι πράγματι καλός, βαλ’ τον να τραγουδήσει ένα τσάμικο. Ένας πολύ μεγάλος τέτοιος καλλιτέχνης ήταν ο Τάκης Καρναβάς απ’ τo Ξηρόμερο (Κανδήλα) της Αιτωλοακαρνανίας.
summary: 
comments: 
tags: [karnavas, music, greek-folk-music, dimotika, xiromero]
---

Μουσικολόγος δεν είμαι ούτε έχω ιδιαίτερες γνώσεις περί μουσικής. Δεν ξέρω από που προέρχονται τα τσάμικα ούτε καν γιατί λέγονται έτσι. Κατά την γνώμη μου όμως είναι τα πιο δύσκολα ελληνικά τραγούδια γιατί απαιτούν από τον τραγουδιστή πολύ καλή τεχνική και μεγάλο εύρος φωνής. Άμα θέλεις να διαπιστώσεις αν ένας τραγουδιστής είναι πράγματι καλός, βαλ’ τον να τραγουδήσει ένα τσάμικο. Είναι πολύ δύσκολο για κάποιον να τοποθετήσει σωστά τις λέξεις πάνω στα 6/8 κι ακόμα πιο δύσκολο στα αργά 3/4, να κάνει σωστά τα γυρίσματα και ακόμα πιο δύσκολο είναι να ακολουθήσει τις αλλαγές των δρόμων που σε ένα τραγούδι μπορεί αν είναι δύο και τρεις. Ένας πολύ μεγάλος τραγουδιστής ήταν ο Τάκης Καρναβάς απ’ τo Ξηρόμερο (Κανδήλα) της Αιτωλοακαρνανίας. Όπως πολλοί μεγάλοι καλλιτέχνες έφυγε σχετικά νέος, γύρω στα 60 κάπου στα τέλη της δεκαετίας του ’90 κι αφού είχε καταναλώσει στη ζωή του 2 με 3 τάνκερ αλκοόλ στα σίγουρα. Ήταν όμως τόσο σπουδαίος τραγουδιστής που χωρίς μάρκετινγκ, χωρίς διαφήμιση και προβολή, μόνο από στόμα σε στόμα, πέρασε στην μυθολογία της περιοχής και κέρδισε την εκτίμηση όσων αγαπούν το δημοτικό τραγούδι, ειδικών και μη, σε όλη την Ελλάδα.

<div class="youtube-embed-container">
	<iframe width="560" height="315" src="https://www.youtube.com/embed/sWYbGoyv_5k" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>