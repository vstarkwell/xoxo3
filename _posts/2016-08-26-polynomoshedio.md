---
layout: post
title: Πολυνομοσχέδιο
description: Εγώ πάντως για την περίπτωση που γίνει μες στον Αύγουστο η επανάσταση, ετοίμασα ένα πολυνομοσχέδιο ώστε να μην βρεθούμε απροετοίμαστοι.
summary: 
comments: 
tags: [writing]
---

Εγώ πάντως για την περίπτωση που γίνει μες στον Αύγουστο η επανάσταση, ετοίμασα ένα πολυνομοσχέδιο ώστε να μην βρεθούμε απροετοίμαστοι.

<oL>
  <li>Απαγορεύονται οι λέξεις “παγωτίνι”, “λεμονίτα” και “σακουλίτσα”, καθώς και ο όρος “ελληνική ριβιέρα”.</li>
  <li>Επαναφέρεται η θανατική ποινή για όσους κακοποιούν παιδιά, ζώα και για τους δημιουργούς γαμήλιων βίντεο.</li>
  <li>Απαγορεύεται η κολύμβηση σε θάλασσες, καθώς και η παραμονή σε παραλίες, τους μήνες Ιούνιο, Ιούλιο, Αύγουστο.</li>
  <li>Μόνιμος και δια βίου υπουργός πολιτισμού διορίζεται ο Γιώργος Σταυρόπουλος.</li>
  <li>Ως επικρατούσα θρησκεία του Ελληνικού κράτους ορίζεται ο Ζωροαστρισμός.</li>
  <li>Οι συνθέτες Θ. Παπακωνσταντίνου, Μάλαμας και Πλιάτσικας υποχρεούνται να χρησιμοποιούν μόνο την μείζονα κλίμακα (ματζόρε), ενώ στίχους θα προμηθεύονται αποκλειστικά από την Ναταλία Γερμανού και μόνο.</li>
  <li>Κάθε ψηφοφόρος της Χρυσής Αυγής υποχρεωτικά αναλαμβάνει την φιλοξενία και την σίτιση τριών τουλάχιστον μεταναστών και προσφύγων, οπότε λύνεται οριστικά το πρόβλημα.</li>
  <li>Όποιοι επαρχιώτες ζουν στην Αθήνα αλλά δεν την γουστάρουν και την κακολογούν, παραπονιούνται για ζωή εδώ και αναπολούν τα χωριά και τις πόλεις τους, θα συγκεντρώνονται στα στρατόπεδα συγκέντρωσης που προορίζονταν για τους πρόσφυγες και θα επαναπροωθούνται δια της βίας στους τόπους καταγωγής τους. Υπεύθυνος του project αναλαμβάνει ο Ζάχος Χατζηφωτίου.</li>
  <li>Καλλιτεχνικός διευθυντής του φεστιβάλ Αθηνών διορίζεται ο Γιάννης Φλωρινιώτης.</li>
  <li>Κλείνουν όλα τα κινέζικα εστιατόρια. Οι συμπαθείς Ασιάτες θα απορροφηθούν στην επέκταση του σιδηροδρομικού δικτύου του ΟΣΕ.</li>
  <li>Το πρόγραμμα του τηλεοπτικού σταθμού ΣΚΑΪ διαμορφώνεται μονίμως ως εξής:<br>
      - 18:00-19:00 “Απ’ το Progressive Rock στην Fussion Jazz”, μια μουσική εκπομπή με τον Μάριο Blackman<br>
      - 19:00-20:00 “Η ώρα του Μ-Λ ΚΚΕ”, πολιτική εκπομπή<br>
      - 20:00-21:00 “Η ώρα του KKE (μ-λ)”, πολιτική εκπομπή<br>
      - 21-00-23:00 “Θύρα 7”, μια εκπομπή λόγου με τον Τάκη Τσουκαλά και τον Άκη Βαρδαλάκη<br>
      - 23:00-12:00 “Στο σύμπλεγμα της Αράχνης”<br>
      - 12:00-01:00 “Στο σύμπλεγμα της Αράχνης”<br>
      - 01:00-02:00 “Στο σύμπλεγμα της Αράχνης”<br>
      - 02:00-03:00 “Στο σύμπλεγμα της Αράχνης”
  </li>
  <li>Η γέφυρα Ρίου-Αντιρίου μετονομάζεται σε γέφυρα μαρτύρων της εθνικής οδού Αθηνών-Πατρών.</li>
  <li>Ως μοναδική, γνήσια και αυθεντική εκτέλεση του εθνικού ύμνου, καθιερώνεται η <a href="https://youtu.be/OOU-aSBhmDw">συγκεκριμένη</a> του Σάκη Μπουλά. Καταργούνται όλες οι άλλες ενορχηστρώσεις και εκτελέσεις με μπάντες, φιλαρμονικές, συμφωνικές κλπ. Ο εθνικός ύμνος θα εκτελείται μόνο acapella και μόνο με κλάμα, με τσαλκάντζα. Απόντος του Μπουλά, ως μόνος εξουσιοδοτημένος εκτελεστής ορίζεται ο Σώτης Βολάνης. Μόνη εξαίρεση αποτελεί η Καλομοίρα η οποία επιτρέπεται να εκτελεί με τον δικό της εναλλακτικό τρόπο τον εθνικό ύμνο.</li>
  <li>Απαγορεύεται δια παντός η είσοδος στην χώρα στους Scorpions.</li>
  <li>Η λεωφόρος Βασ. Σοφίας μετονομάζεται σε λεωφόρος Κώστα Μπόκολη.</li>
  <li>Το Γωγουλίνι, αφού διαθέτει πλέον όλα τα απαραίτητα προσόντα –ως γνωστόν πρόσφατα πήρε πτυχίο στο οριεντάλ– αναλαμβάνει την διεύθυνση του ιδρύματος Σαύρος Νιάρχος και του κέντρου πολιτισμού.</li>
  <li>Αφαιρείται η άδεια ασκήσεως επαγγέλματος της Ζέτας Μακρυπούλια και διώκεται ποινικά από ειδικό δικαστήριο για εγκλήματα κατά της υποκριτικής, καθώς και για εκτεταμένες ψυχικές και ηθικές βλάβες του κοινού.</li>
  <li>Καθιερώνεται κατώτατο όριο βάρους για τις γυναίκες μοντέλα, τα 70 κιλά και ανώτατο όριο ύψους το 1,68.</li>
  <li>Καταργείται η κατηγορία ταινιών ρομαντική κομεντί - αισθηματική κωμωδία.</li>
  <li>Το Μέγαρο Μουσικής μετατρέπεται σε parking δίνοντας οριστική λύση σε ένα μεγάλο πρόβλημα της πρωτεύουσας. Τα μέλη του ΔΣ γίνονται παρκαδόροι. Όλη η δραστηριότητα του μεγάρου περνάει: α) δίπλα, στην αμερικανική πρεσβεία (συμφωνικές, όπερες, μπαλέτα και γενικώς μεγάλες παραγωγές), β) ακριβώς απένατι, στο Αρεταίειο νοσοκομείο (μουσική δωματίου, jazz σύνολα κλπ.) και γ) απένατι και λίγο πιο κάτω, στο Αιγινήτειο (εκληλώσεις που γινόταν στον κήπο, π.χ. Πασπαλά, Μαραβέγιας κλπ).</li>
  <li>Το Ελληνικό μετατρέπεται σε εθνικό πάρκο στο οποίο θα μεταφερθούν προς αναπαραγωγή δηλητηριώδη φίδια, λιοντάρια, τίγρεις, πάνθηρες, κροκόδειλοι, αρκούδες, λύκοι και άλλα ζωάκια. Ένα τμήμα του εθνικού πάρκου γίνεται βοτανικός κήπος αποκλειστικά για την παραγωγή και την μελέτη ινδικής κάνναβης και παίρνει την ονομασία “Βοτανικός κήπος - Άδωνις Γεωργιάδης”.</li>
  <li>Υπουργός υγείας ορίζεται ο Κωνσταντίνος Παπανικόλας υφυπουργός ο Τριάδης Δενδρουλάκης (Παντανέος).</li>
  <li>Απαγορεύονται οι swing διασκευές ρεμπέτικων τραγουδιών. Σε όποιον αρέσει η jazz και το swing να γράψει μόνος του λόγια και μουσικές και να αφήσει τους πεθαμένους ρεμπέτες στην ησυχία τους.</li>
  <li>Υλοποιώντας ένα πάγιο αίτημα της καλλιτεχνικής κοινότητας καθιερώνεται σύνταξη με βάση τις συμμετοχές στην εκπομπή του Σπύρου Παπαδόπουλου.</li>
</ol>