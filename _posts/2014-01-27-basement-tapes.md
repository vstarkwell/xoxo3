---
layout: post
title: Basement tapes
description: Ο Dylan για ένα διάστημα στις αρχές της δεκαετίας του ’70 εγκαταλείπει την Columbia για την Electra με την οποία κάνει δύο δίσκους. Όταν επιστρέφει το 1975, η Columbia, μαζί με το Blood on the Tracks, θα κυκλοφορήσει και το Basement Tapes, με τις ηχογραφήσεις που έκανε με τους Band στο υπόγειο του Big Pink το καλοκαίρι και το φθινόπωρο του 1967.
summary: 
comments: 
tags: [writing, music, 60s, bob-dylan, the-band]
---

Τον Ιούλιο του 1966, μετά από ένα δυστύχημα με την μοτοσυκλέτα του, ο Dylan μεταφέρεται στο νοσοκομείο με διάσειση και μερικούς σπονδύλους σπασμένους. Ενώ οι φήμες οργιάζουν κι άλλοι μιλάνε για μόνιμη εγκεφαλική βλάβη κι άλλοι ακόμα και για θάνατο, αυτός αναρρώνει στο σπίτι του στο δάσος, μαζί με την οικογένειά του. Εκεί ξεκουράζεται, ανακτά δυνάμεις και γράφει μουσική που αντανακλά μια γενικότερη στροφή στην ζωή του. Κοντά του βρίσκονται και οι Band, το συγκρότημα που τον συνόδευε στις ζωντανές του εμφανίσεις απ’ το 1965. Έχουν νοικιάσει ένα σπίτι στο Saugerties, κοντά στο Woodstock, το οποίο λόγω του χρώματος που είναι βαμμένο το ονομάζουν “Big Pink”. Στο υπόγειο αυτού του σπιτιού ο Dylan και οι Band γράφουν καινούργια τραγούδια και τα ηχογραφούν σε ένα δικάναλο κασετόφωνο. 

Το υλικό αυτό κυκλοφόρησε αρχικά σε bootlegs, ενώ κάποια τραγούδια συμπεριλήφθηκαν στο πρώτο άλμπουμ των Band “Music from Big Pink”. Η αποδοχή των πειρατικών μαγνητοταινιών και δίσκων από κοινό, κριτικούς και καλλιτέχνες ήταν απρόσμενη. Χαρακτηριστική είναι η δήλωση του Clapton πως η ακρόαση τους του άλλαξε ριζικά την οπτική για την μουσική και την καλλιτεχνική του πορεία. Ο Dylan για ένα διάστημα στις αρχές της δεκαετίας του ’70 εγκαταλείπει την Columbia για την Electra με την οποία κάνει δύο δίσκους. Όταν επιστρέφει το 1975, η Columbia, μαζί με το “Blood on the Tracks”, θα κυκλοφορήσει και το “Basement Tapes”, με τις ηχογραφήσεις που έκανε με τους Band στο υπόγειο του Big Pink το καλοκαίρι και το φθινόπωρο του 1967. 

Αυτός ο διπλός δίσκος αποτελεί το καλειδοσκόπιο της παραδοσιακής Αμερικάνικης μουσικής και κατά την γνώμη μου είναι ένας από τους 5-10 καλύτερους δίσκους που έχουν κυκλοφορήσει ποτέ.

<div class="youtube-embed-container">
	<iframe width="560" height="315" src="https://www.youtube.com/embed/AUtLZPcThwY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>