---
layout: post
title: Τελική απόφαση
description: Οι μνηστήρες της Χριστίνας.
summary: 
comments: 
tags: [00s, tv, trash, sia-liaropoulou, alter]
---

Η καλύτερη εκπομπή που προβλήθηκε ποτέ στην ελληνική τηλεόραση βγήκε στον αέρα κάπου στις αρχές της δεκαετίας του 2000 (2001 ή 2002). Πρόκειται για ένα επεισόδιο της σειράς “τελική απόφαση” με την Σία Λιαροπούλου που τιτλοφορείται “οι μνηστήρες της Χριστίνας”. Επειδή η πλοκή είναι πιο μπερδεμένη κι απ’ το Interstellar, έφτιαξα ένα πρόχειρο σκελετό για ιδία χρήση ο οποίος ίσως φανεί χρήσιμος σε κάποιους. Δυστυχώς δεν σώζεται ολόκληρη η εκπομπή παρά 23 περίπου λεπτά. Για απαιτητικούς θεατές και μόνο.

Συμμετέχουν (με σειρά εμφάνισης):

**Χριστίνα**: Το αντικείμενο του πόθου. 22 ετών. Είναι καψούρα με τον Στέφανο αλλά αφήνει και ένα παραθυράκι στον κο. Μάη στην περίπτωση που ο Στέφανος της δώσει μπούλο. Σοβαρή, ντροπαλή κι από πουριτανή οικογένεια. Έχει κάποια κόμπλεξ και ταμπού και κάνει σεξ μισοντυμένη και στα μαύρα σκοτάδια. Άστατος χαρακτήρας, επιπόλαιος, έχει πάει με παίδαρους, με πιτσιρικάδες και τεκνά. Θεωρεί κατάντια και περιττό το να κάνει στοματικό sex στον κ Μάη προκειμένου να του σηκωθεί το εργαλείο. Δεν θεωρεί τον εαυτό της σκεύος ηδονής ούτε μηχανή αναπαραγωγής παιδιών. Ο πατέρας της είναι πρώην κατάδικος και έχει κάνει έξι χρόνια φυλακή γιατί πήγε να πηδήξει την γυναίκα του φίλου του τον οποίον και έστειλε στο κώμα (ή στο κόμμα;) για ένα μήνα. Έχει χαμηλή αυτοεκτίμηση και δεν θεωρεί τον εαυτό της ωραία.

**κος Μάης (Κώστας)**: 41 ετών, έμπορος ξυλείας από το “Χανό’πλο” (μτφ: Χανόπουλο) της Άρτας. Θέλει να κάνει την Χριστίνα πρωταγωνίστρια στο sex. Όπως κι η Χριστίνα είναι άστατος χαρακτήρας, επιπόλαιος και πάει με παντρεμένες. Χαρακτηριτικές ατάκες του κου. Μάη είναι:

“*Κι μες τα χαντάκια θα του κάνουμι.*” (μτφ: Και μέσα στα χαντάκια θα το κάνουμε.)  
“*Κι στου σκοτάδ’ θα σι μπουμπνίξου ιγώ.*” (μτφ: Και στο σκοτάδι θα σε μπουμπουνίσω εγώ.)  
“*Αλέτρ! Αλέτρ σκέτου ιγώ. Μ’ ένα φσεκ’ καλό τρίδυμα.*” (μτφ: Αλέτρι! Αλέτρι σκέτο εγώ. Με ένα φυσέκι καλό τρίδυμα.)  
“*Πάμι σν Άρτα να σι πάου ικεί στου γιουφίρ τς Άρτας να κάνουμι τς καμάρες ικιές ικεί απ’ του γιουφίρ. Είνι ουραία η Άρτα.*” (μτφ: Πάμε στην Άρτα να σε πάω εκεί στο γεφύρι της Άρτας να κάνουμε τις καμάρες εκείνες εκεί από το γεφύρι. Είναι ωραία η Άρτα.)  
“*Δίχους χώμα κι νιρό πως φύτρουσι τ’ αγγούρ ιδώ.*” (μτφ: Δίχως χώμα και νερό πως φύτρωσε το αγγούρι εδώ.)  
“*Δε μιτράν τα χρόνια. Θα μιτράς του χόντρους κι του μάκρους.*” (μτφ: Δεν μετράνε τα χρόνια. Θα μετράς το πάχος και το μήκος)  
“*Σι βλέπου σα μπακλαβά.*” (μτφ: Σε βλέπω σαν μπακλαβά.)

**Σία Λιαροπούλου**: Παρουσιάστρια

**Σαμίρ**: Έμενε δίπλα από το σπίτι της Χριστίνας (δίπλα στο Σουπερμάρκετ) και έκανε σχέση με την Χριστίνα όταν αυτή χώρισε με το Στέφανο. Σεξομανής, θέλει σεξ εικοσιτέσερις ώρες το εικοσιτετράωρο.

**κα Ευαγγελία**: Μητέρα του Στέφανου. Δεν θέλει την Χριστίνα για το γιο της γιατί είναι μια πουτάνα. Δεν μπορεί να κρατάει το φανάρι προκειμένου να συνευρίσκονται η Χριστίνα και ο Στέφανος στο σπίτι της. Βοηθάει με επιτυχία στο συντονισμό της συζήτησης.

**Στέφανος**: Όπως η Χριστίνα και ο κος Μάης έτσι κι αυτός είναι άστατος χαρακτήρας. Στην αρχή εμφανίζεται κάθετος πως δεν θέλει την κα. Καρντινάλε (Χριστίνα) ακόμα κι αν αυτή παρακαλάει παπάδες. Στο τέλος φαίνεται να το ξανασκέφτεται όταν η Χριστίνα τον διαβεβαιώνει πως θα του κάτσει φρόνιμα.

Αναφέρονται (χωρίς να συμμετέχουν):

**Μoχάμεντ Ρατζάι**: Πρώην της Χριστίνας που επειδή είναι καραφλός ο Στέφανος τον μπερδεύει με τον Σαμίρ.

**Αλί Σαμπίρ**: Πρώην της Χριστίνας. Δεν είχε δικιά του φωτογραφία να δώσει στην Χριστίνα και έδωσε μια του αδερφού του.

**Μονίρ**: Ο πιο κοκκαλιάρης και πιο ψηλός αδερφός του Αλί Σαμπίρ, κάτοικος Πακιστάν.

**Κατερίνα**: Κολλητή φίλη της Χριστίνας, μικρή και παρθένα.

**Βικτώρια**: Κολλητή φίλη της Χριστίνας.

<div class="youtube-embed-container">
	<iframe width="560" height="315" src="https://www.youtube.com/embed/atzDwmaHQ3Y" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>